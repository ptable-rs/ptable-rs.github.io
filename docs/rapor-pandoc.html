<h1 id="kimya-proje-raporu">Kimya Proje Raporu</h1>
<blockquote>
<p><strong>Öğretmen</strong>: Fatma Kurt ORUÇ</p>
<p><strong>Adı-Soyadı</strong>: F. Orhan KARAMAN</p>
<p><strong>Sınıf-No</strong>: 11C 237</p>
<p><strong>Ders</strong>: Kimya</p>
<p><strong>Konu</strong>: Periyodik Tablo Tasarımı</p>
<p><strong>Tarih</strong>: 08.05.2024</p>
<p><strong>Açıklama</strong>: Kimya “Periyodik Tablo Tasarımı” dönem
ödevi çerçevesinde geliştirdiğim projem Pablo hakkında öğretmenim
tarafından belirtildiği üzere yazılan rapordur.</p>
</blockquote>
<h2 id="giriş">Giriş</h2>
<p>Tasarladığım ve Pablo adını verdiğim ödevimi geliştirirken
kullandığım araçlar, geçtiğim aşamalar ve projemin zamana göre değişimi
bu belgede raporlanmıştır.</p>
<h2 id="proje-geliştirme-aşamaları">Proje Geliştirme Aşamaları</h2>
<pre><code>1. Veri Tabanı Araştırması
2. Projenin Planlanması
    2.1 İnternet sitesi sunucusu
    2.2 Kullanılacak programlar
3. İnternet Sitesinin Tasarlanması
    3.1 Elementlerin sıralanması
    3.2 Periyodik tablo biçimi algoritması
    3.3 Tablonun renklendirilmesi
    3.4 Fare hareketi algoritması
    3.5 Özellik penceresi
    3.6 Tıklanabilir elementler
    3.6 3B Bohr atom modeli
4. Son Dokunuşlar</code></pre>
<h3 id="veri-tabanı-araştırması">1. Veri Tabanı Araştırması</h3>
<p>Pablo’nun arayüzü üzerinde çalışılmaya başlanmadan önce gerekli
araştırma sonucu açık kaynaklı bir veri tabanı bulunmuş ve projenin
ilerleyen safhalarında kullanılmıştır. Bu veri tabanı sayesinde
elementlerin sıralamaları, kaynama noktaları, atom numaraları vs. elde
edilerek sistemli bir programlama aşamasına zemin oluşturulmuştur.
Araştırma sonucu kullanılması kararlaştırılan veri tabanı için <a
href="https://github.com/Bowserinator/Periodic-Table-JSON">tıklayınız</a></p>
<h3 id="projenin-planlanması">2. Projenin Planlanması</h3>
<p>Pablo geliştirilmeden önce belirli planlama aşamalarından
geçmiştir.</p>
<h3 id="internet-sitesi-sunucusu">2.1 İnternet sitesi sunucusu</h3>
<p>Tasarlanılan internet sitesinin herhangi bir bilgisayardan
ulaşılabilmesi için bütün internete yayın yapan bir sunucu
gerekmektedir. Projemizde bu sunucu Github platformunun <a
href="https://pages.github.com">github pages</a> hizmetinden
yararlanılmıştır.</p>
<h3 id="kullanılacak-programlar">2.2 Kullanılacak programlar</h3>
<p>Pablo’nun ilk önce Rust programlama dili kullanılarak geliştirilmesi
tasarlanmıştır. Ancak kimi araçların kullanımının getirdiği zorluklar
sonucu internet sitesi tasarımında öncelikli olarak tercih edilen dil
olan Javascript’e geçilmiştir. Bu tercih dolayısıyla projenin iç
çarkları olan yazılımlar, kullanıcıyla çok daha kolay bir şekilde
entegre edilmiştir.</p>
<h3 id="internet-sitesinin-tasarlanması">3. İnternet Sitesinin
Tasarlanması</h3>
<p>Pablo internet sitesi geliştirilirken izlenilen yol aşağıda
özetlenmiştir.</p>
<h3 id="elementlerin-sıralanması">3.1 Elementlerin sıralanması</h3>
<p>Elementlerin doğru sırada tanzim edilmesi projemizden beklenilen en
temel özellik olduğundan Pablo, geliştirilmeye elementlerin düzgün
dizide internet ortamına aktarmasıyla başlanıdı. Görsel 1’de
gösterildiği gibi bir görüntü ortaya çıkmıştır.</p>
<figure>
<img src="./assets/download.png" alt="Görsel 1" />
<figcaption aria-hidden="true">Görsel 1</figcaption>
</figure>
<h3 id="periyodik-tablo-biçimi-algoritması">3.2 Periyodik tablo biçimi
algoritması</h3>
<p>Elementlerin doğru olarak ekrana yansıtılmasından sonra projemize
periyodik tablo görüntüsü verecek bir algoritma tasarlandı. Görsel 2’de
verildiği üzere tablomuzun görüntüsü günümüzdeki klasik şeklini
aldı.</p>
<figure>
<img src="./assets/periyodik-table-bicimi.png" alt="Görsel 2" />
<figcaption aria-hidden="true">Görsel 2</figcaption>
</figure>
<h3 id="tablonun-renklendirilmesi">3.3 Tablonun renklendirilmesi</h3>
<p>Bütün periyodik tablolarda olduğu gibi Pablo’nun da ametal, metal,
yarı metal ve alt türlerini renklendirmesi hem bu türlerin ayırt
edilmesini hem de görsel zenginlik sebebi dolayı projemize eklediğimiz
yeni bir özellik oldu. Pablo’nun bu seviyede görüntüsü Görsel 3’te
verilmiştir. (Günümüzde türü konusunda kesin bir kanı olmayan elementler
gri ile renklendirildi).</p>
<figure>
<img src="./assets/renkli-tablo.png" alt="Görsel 3" />
<figcaption aria-hidden="true">Görsel 3</figcaption>
</figure>
<h3 id="fare-hareketi-algoritması">3.4 Fare hareketi algoritması</h3>
<p>Her ne kadar projemiz şu aşamada bir periyodik tablo teşkil etse de
Pablo’yu interaktif hale getirmenin kullanıcı tarafından daha iyi
olacağı düşünüldü. Bunun üzerine (ptable.com)’da olduğu gibi işaretçinin
üzerinde bulunduğu elementin tablonun üzerinde büyükçe görünmesi için
gerekli algoritmalar ve arayüzler programlandı. Tasarımlar sonucu Görsel
4’te verildiği gibi bir görüntü ortaya çıktı</p>
<figure>
<img src="./assets/hover-ozellik.png" alt="Görsel 4" />
<figcaption aria-hidden="true">Görsel 4</figcaption>
</figure>
<h3 id="özellik-penceresi">3.5 Özellik penceresi</h3>
<p>Kullanıcıya i̇şaretçinin üzerinde bulunduğu element hakkında daha
fazla bilgi vermek için yeni bir özellikler penceresi oluşturuldu.
Böylece elementin türü, kaynama ve erime noktası, orbital dizilimi gibi
bilgiler bu pencereye yansıtılmıştır. Sözü edilen özellik penceresinin
eklendiği görüntü için Görsel 5’e bakınız</p>
<figure>
<img src="./assets/ozellik-penceresi.png" alt="Görsel 5" />
<figcaption aria-hidden="true">Görsel 5</figcaption>
</figure>
<h3 id="tıklanabilir-elementler">3.6 Tıklanabilir elementler</h3>
<p>Herhangi bir kullanıcının aradığı bir parametreyi internet sitesinden
bulamama ihtimaline karşın her element, tıklandığı zaman kullanıcıyı o
element hakkında çeşitli bilgiler içeren wikipedia sayfasına
iletmektedir. Böylece özellik penceresinde bulunmayan bilgilere de daha
kolay ulaşılabilmektedir. Görsel 6’da bahsi geçen fonksiyon
görselleştirilmiştir.</p>
<figure>
<img src="./assets/wiki-fonksiyon.png" alt="Görsel 6" />
<figcaption aria-hidden="true">Görsel 6</figcaption>
</figure>
<h3 id="b-bohr-atom-modeli">3.7 3B Bohr atom modeli</h3>
<p>Pablo’nun kağıda basılmış bir periyodik tablodan daha zengin olması
için son olarak işaretçinin üzerinde bulunduğu elementin Niels Bohr’un
modeline uygun 3 boyutlu biçimde işlenecek algoritmalar tasarlandı.
Projenin en göz alıcı ve zaman harcanan bölümü olarak bu aşamada <a
href="https://threejs.org/">three.js</a> kütüphanesi kullanılmıştır.
Gerekli yazılımlar tasarlandıktan sonra X,Y ve Z eksenlerinde dönerek
hareket ettiren parametreler ayarlanmıştır. Bu gelişmeler sonrasında
internet sitesi tamamlandığından dolayı sonuç olarak elde edilen siteye
[https://ptable-rs.github.io] sitesinden adresinden ulaşabilirsiniz.
Ayrıca yazılımlar tasarlanırken ayrı hazırlanan 3B atom işleme
algoritmasının sonucuna [https://ptable-rs.github.io/turning-atom]
adresinden ulaşabilirsiniz. Pablo’nun 3B bohr atom modeli eklenmiş hali
Görsel 7’de verilmiştir.</p>
<figure>
<img src="./assets/3b-bohr-atom.png" alt="Görsel 7" />
<figcaption aria-hidden="true">Görsel 7</figcaption>
</figure>
<h3 id="tasarımcının-belirtilmesi">3.8 Tasarımcının belirtilmesi</h3>
<p>Sitenin tamamiyle öğrenci tarafından yapıldığını kanıtlamak için
Pablo’ya son olarak delil namında tasarımcının bilgilerini ve proje
detaylarını içeren bir pencere eklenmiştir. Bu pencere Görsel 8’de
gösterilmiştir.</p>
<figure>
<img src="./assets/delil.png" alt="Görsel 8" />
<figcaption aria-hidden="true">Görsel 8</figcaption>
</figure>
<h3 id="son-dokunuşlar">3.9 Son Dokunuşlar</h3>
<p>Pablo zaman zaman ufak değişikliklere uğrayarak son halini almıştır.
Bu ufak değişikliklere örnek olarak gölge yoğunlukları renk teması gibi
ögeler verilebilir.</p>
